Ľudské a rozumné Slovensko

Vízia občianskeho hnutia OBYČAJNÍ ĽUDIA a nezávislé osobnosti:
Dobrá politika

Kde zákony tvoria ľudia, nie bábky v rukách finančných skupín.
Kde politici ľudí neokrádajú a nevyvyšujú sa nad svojich voličov. Kde reprezentanti štátu nesú hmotnú zodpovednosť za svoje činy. Kde politici nekladú prekážky ľuďom v priamej správe vecí verejných.
Dobrý štát

Kde úrady a ľudia sú rovnocennými partnermi.
Kde viac už nerobíme dlhy na úkor svojich detí a vnúčat.
Kde štát spravuje len to, čo dokáže lepšie ako ľudia sami.
Kde každá národnosť má rovnaké možnosti na svoj rozvoj.
Kde úrady vedú najlepší z nich, nie politicky dosadené figúrky.
Kde polícia, prokuratúra a súdy sú od politiky dokonale nezávislé. Kde odborný personál úradov chránime pred politickými čistkami. Kde informácie sú voľne prístupné a nemusíme sa ich doprosovať. Kde nákupy štátu nezávisia len od ceny, ale aj úžitku pre spoločnosť. Kde cieľom je rovnomerný rozvoj celého štátu, nie len vybraných častí.
Dobrý život

Kde občiansky aktivizmus je vítaný a podporovaný.
Kde nekradnúť, platiť dane a čestne žiť je normálne.
Kde si vážime a chránime občiansku statočnosť ľudí.
Kde podvodníci a špekulanti nie sú zákonom chránení.
Kde školy učia deti žiť a myslieť, nie len odpovedať na otázky.
Kde pomáhame snaživým a chránime bezmocných a slabších.
Kde domôcť sa práva netrvá veky a pravda nezáleží od majetkov.
Kde zdravie je priorita a chorý nemusí uplácať a zháňať známosti. Kde rozvíjame talenty všetkých detí, aj tých z chudobnejších rodín. Kde každej rodine, aj tej neúplnej, venujeme pozornosť a podporu. Kde kultúra začína v rodine, pokračuje v škole a nekončí v divadle. Kde veda, výskum a inovácie sú potenciálom rozvoja, nie na príťaž. Kde nežijeme v strachu o život, majetok a polícii môžeme dôverovať. Kde chránime a rozvíjame naše hodnoty, prírodné a kultúrne dedičstvo.
Dobrá práca

Kde živnostníkov si vážime za to, že sa živia sami.
Kde malí v podnikaní majú rovnakú podporu ako veľkí.
Kde polia neležia ladom, kým tisíce ľudí nemajú roky prácu.
Kde podnikať a dávať prácu iným je hodné obdivu a pomoci.
Kde podporujeme vznik pracovných miest tam, kde ľudia žijú.
Kde mzda i dôchodok za prácu je vždy viac ako za ničnerobenie.
Kde v osadách sú cieľom pracujúci ľudia, nie ďalší poberatelia dávok.

Slovensko, kde sa budeme cítiť dobre ako doma.

ZMLUVA SO SLOVENSKOM
23 KĽÚČOVÝCH RIEŠENÍ PRE ĽUDÍ
My, predstavitelia hnutia OBYČAJNÍ ĽUDIA a nezávislé osobnosti (OĽANO) a hnutia NOVÁ, sa touto zmluvou zaväzujeme, že naše hnutia podporia po parlamentných voľbách 2016 vznik vlády bez účasti strany SMER - SD, ktorá si do svojho vládneho programu osvojí tieto naše programové priority:

PRE DETI A RODINY	PROTI KORUPCII
1.	MATERSKÁ DÁVKA VO VÝŠKE PRÍJMU
2.	MIESTO V ŠKÔLKE PRE KAŽDÉ DIEŤA
Zavedieme nárok každého dieťaťa od troch rokov na bezplatné miesto v škôlke. V prípade, ak nebude poskytnuté, rodičia získajú nárok na príspevok na starostlivosť o dieťa vo výške 280 eur za každý mesiac neposkytnutia služby.
3.	POVINNÁ ŠKÔLKA PRE OHROZENÉ DETI
Zavedieme povinnú predškolskú výchovu (škôlku) pre deti zo sociálne znevýhodneného prostredia.
4.	HYPOTEKÁRNE PRÁZDNINY
Zavedieme “hypotekárne prázdniny”, aby rodič dieťaťa do troch rokov mohol požiadať svoju banku o plný odklad splátok hypotéky.
5.	VYŠŠIE DANE 100 FIRMÁM, NIŽŠIE ĽUĎOM
Zvýšime daň z príjmu na 50% bankám a regulovaným subjektom (energetické monopoly...). Takto získané prostriedky použijeme na zvýšenie daňového bonusu na dieťa na 500 eur ročne a zníženie DPH na potraviny na 10%.
6.	VIAC VĎAKY OPATROVATEĽOM
Opatrovateľovi ťažko zdravotne postihnutého príbuzného budeme garantovať príspevok vo výške minimálnej mzdy.
PRE PRÁCU A PODNIKANIE
7.	POMOCNÁ RUKA ŽIVNOSTNÍKOM
Začínajúcim živnostníkom zabezpečíme ročný bezplatný administratívny servis. Zavedieme možnosť zdaňovať príjmy živnostníkov formou paušálnej dane.
8.	PRÁCA PRE NEZAMESTNANÝCH
Zavedieme možnosť uchádzať sa o verejné zákazky na nízkokvali- fikované práce len firmám, ktoré na práce zamestnajú minimálne 20% dlhodobonezamestnaných.
9.	PRÁCA PRE SEBESTAČNOSŤ SLOVENSKA
Zmeníme systém dotácií v poľnohospodárstve tak, aby sme výrazne viac podporovali prácu ľudí, ako prácu strojov.
10.	RÝCHLA SPRAVODLIVOSŤ
Zavedieme pravidlo, aby uvedenie faktúry odberateľom do kontrolného výkazu o DPH sa považovalo za uznanie záväzku a v prípade jej neuhradenia za exekučný titul.
11.	OCHRANA PRED PODVODNÍKMI
Zavedieme trestnosť bezdôvodného nezaplatenia faktúry a povinnosť platiť faktúry v poradí, pre firmy, ktoré platia svoje záväzky neskôr ako 60 dní po splatnosti.
12.	ISTOTA V PODNIKANÍ
Zavedieme pravidlo, aby akákoľvek zmena zákonov ovplyvňujúca podnikanie bola účinná vždy len od 1. januára.
13. HMOTNÁ ZODPOVEDNOSŤ POLITIKOV
Zvýšime materskú na 100% predošlého čistého príjmu matky.	Zavedieme hmotnú zodpovednosť politikov.
14.	SCHRÁNKOVÉ FIRMY BEZ VEREJNÝCH ZDROJOV
Zakážeme schránkovým firmám uchádzať sa o verejné zdroje.
15.	ÚČINNÉ PREUKAZOVANIE PÔVODU MAJETKU
Sfunkčníme zákon o preukazovaní pôvodu majetku (zakážeme prevod majetku počas konania a preukazovanie legálneho príjmu cez neobvyklé obchodné operácie).
16.	NEZÁVISLÁ POLÍCIA, PROKURATÚRA A SÚDY
Výrazne posilníme nezávislosť polície, prokuratúry a súdov. (Sme otvorení diskusii - posilnením právomocí prezidenta, zavedením priamych volieb občanmi, posilnením ich samospráv...)
17.	PROFESIONÁLNA VEREJNÁ SPRÁVA
Odpolitizujeme verejnú správu - určíme presnú deliacu čiaru medzi politickými a odbornými pozíciami, kde konkurzy na odborné pozície budú organizovať odborné komisie.
18.	OTVORENÁ ŠTÁTNA POKLADNICA
Zriadime jeden centrálny portál so všetkými informáciami týkajúcimi sa nakladania s verejnými zdrojmi (štátnych organizácií a podnikov, politických strán, samosprávy, ako aj iných prijímateľov verejných zdrojov).
19.	EUROFONDY LEN NA VEREJNÉ ÚČELY
Zavedieme možnosť čerpať eurofondy len na verejné účely, okrem nárokováteľných platieb.
20.	FUNKČNÉ A EFEKTÍVNE REFERENDUM
Zavedieme nízkonákladové referendum, kedy hlasovanie bude prebiehať v tej istej miestnosti, ako iné celoštátne voľby.
PRE ZDRAVIE A VZDELANIE
21.	PENIAZE NA ZDRAVIE, NIE TUNELOVANIE
Výrazne obmedzíme zisk zdravotných poisťovní a každý rok investujeme 100 miliónov eur do obnovy nemocníc.
22.	MOTIVAČNÁ MZDA UČITEĽOM NAŠICH DETÍ
Zvýšime platy učiteľov každý rok o 10% počas nasledujúceho volebného obdobia.
PRE BEZPEČNOSŤ ĽUDÍ
23.	VIAC PRE BEZPEČNOSŤ ĽUDÍ A OBRANU
Výrazne navýšime rozpočet na bezpečnosť štátu a ako predsednícka krajina EÚ navrhneme zmenu Schengenského systému tak, aby štáty, ktoré zlyhávajú pri ochrane vonkajšej hranice, boli zo Schengenu vylúčené.